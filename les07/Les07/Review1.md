<p>Laten we maar meteen met de deur in huis vallen: Grand Theft Auto V is ook een jaar na dato nog steeds een sublieme game, die je simpelweg gespeeld moet hebben. Het verhaal van de drie verschillende hoofdpersonages is nog net zo overtuigend, komisch en spannend tegelijk, en ook de wereld van Los Santos bloeit van het leven. Sterker nog, de next-gen versie van GTA V is levendiger dan ooit.</p>

![plaatje1](./images/1.jpg)

# Meer, meer meer Grand Theft Auto 5
<p>Er rijden meer auto's op de wegen, op het voetpad lopen meer voetgangers (dus meer doelwitten!) rond, en in de wildernis zijn er meer dieren te vinden om op te jagen. Het eerste wat je echter zult merken van de upgrade, zijn de graphics, die er flink op vooruit zijn gegaan.</p>

<p>Dit jaar hebben wij (en jij waarschijnlijk ook) een hele berg games op de PlayStation 4 en Xbox One voorbij zien komen. Daarom zal het op het eerste gezicht misschien niet opvallen hoe Grand Theft Auto V er op vooruit gegaan is ten opzichte van het origineel. Pas als je de game op de PS3 of Xbox 360 opstart zie je de verbeteringen echt goed, zoals de scherpere gezichten en prachtig glimmende auto's.</p>

![plaatje2](./images/2.jpg)

# Grand Theft Auto 5 is opgepoetst
<p>Het gaat natuurlijk nog steeds om een opgepoetste versie van een old-gen game, dus zijn er wat ruwe randjes op grafisch vlak. Zo kun je nu verder kijken, maar zijn sommige gebouwen wel erg vaag en blokkerig als je er nog ver vandaan bent. Pas als je dichtbij komt zie je vanzelf de textures erop verschijnen.</p>

<p>Dit is natuurlijk geen game-brekend probleem, maar omdat alles in een straal van 50 meter zo scherp en kleurrijk is, valt een wazig flatgebouw ineens extra goed op. Er is een optie om dit bewuste, wazige effect uit te zetten, maar daar doelen we hier niet op. De draw distance is namelijk uitgebreid, maar dat levert soms vergezichten op met lage textures.</p>

<p>De game ziet er dus bijna altijd prachtig uit, maar als je dan ineens de textures op een grote toren ziet verschijnen als je in de buurt komt, merk je dit extra goed.</p>

<p>stepersoonsperspectief, en dat is voor een GTA-game een bizarre en unieke ervaring.</p>

![plaatje3](./images/3.jpg)

# Een nieuw perspectief
Ineens loop je echt op de straten van de grote stad, en kijk je de inwoners recht in de ogen. Rockstar heeft heel wat moeite gedaan om deze first-person modus volwaardige te maken maken, zodat je onder meer kunt inzoomen met je geweer, en met een nieuw coversysteem ook vanuit first-person dekking kunt zoeken.

Toch merkten we dat we in hectische momenten snel terug wisselden naar het overzichtelijke derde persoonsperspectief. Het is pure gewenning. Dat neemt niet weg dat het een leuke toevoeging is, die je een andere kijk op de game geeft, en fans van shooters wellicht enthousiaster maakt voor de competitieve multiplayer. Over multiplayer gesproken...

GTA Online is ook terug,en heeft op het moment van schrijven nog geen serverproblemen. Het is natuurlijk even afwachten of de game ook vandaag nog zo soepel loopt als er duizenden gamers tegelijk willen verbinden, maar het ziet er naar uit dat Rockstar niet dezelfde fout maakt als bij de originele lancering van Grand Theft Auto Online.

![plaatje4](./images/4.jpg)

# Met 30 man knallen in GTA Online
Een compleet nieuwe karakter-creation menu zorgt er bovendien voor dat je helemaal je eigen poppetje kunt maken in GTA Online. In het origineel kon je alleen je voorouders kiezen, waar vervolgens een poppetje uit kwam rollen. Dat is hier wederom van de partij, maar laat je daarna ook tal van opties naar eigen smaak aanpassen, zoals de vorm van de neus, kin en welke baard en kapsel je hebt.

Een flink pluspunt van Grand Theft Auto Online is het feit dat je nu met maximaal dertig man (en twee spectators) aan de slag kunt gaan in een free roamsessie. Met zo'n grote wereld was het soms wel erg rustig in het origineel, en door het aantal spelers flink op te schroeven, vul je deze leegte snel met andere psychopaten die je dolgraag neer willen knallen en daarna hun duim naar de camera opsteken.

Als je de originele Grand Theft Auto V gespeeld hebt, is dit echter helemaal niet nodig. Met een druk op de knop (en je Rockstar Social Club account) haal je jouw GTA Online personage namelijk naar de volgende generatie. Zelfs als je van een Xbox 360 naar een PlayStation 4 gaat, is dit geen probleem. Enorm handig als je al een personage geleveld hebt, en je niet helemaal opnieuw wilt beginnen.

![plaatje5](./images/5.jpg)

# Extra's voor GTA-veteranen
Voor deze veteranen heeft Rockstar ook nog een aantal extra functies toegevoegd, die alleen de spelers krijgen die het origineel op de Xbox 360 en PlayStation 3 gespeeld hebben. Zo zijn er exclusieve wapens en voertuigen, en kun je een moordzaak oplossen met Michael door een spoor van aanwijzingen te volgen.

Of dit genoeg is om de game opnieuw aan te schaffen, is lastig te zeggen. Het gaat hier immers nog steeds om dezelfde game, die alleen wel op alle vlakken beter is geworden. Wij verbaasden ons over hoe snel we weer opgeslokt werden door het verhaal, en hoe vermakelijk het is om de game nogmaals te spelen.

Waar we wel van balen, zijn de laadtijden. Toen we het origineel opstartten, gingen we altijd even drinken pakken en een broodje smeren, omdat het zo lang duurde voordat de game geladen was. Wij hoopten dat de next-gen versie van Grand Theft Auto V dit opgelost zou hebben, maar het duurt nog steeds behoorlijk lang om te beginnen met spelen. Jammer, maar gelukkig hoef je per speelsessie maar één keer te laden aan het begin.

![plaatje6](./images/6.jpg)

# Terug naar Los Santos
Als je GTA V overgeslagen hebt op de Xbox 360 en PlayStation 3, dan heb je nu echt geen excuus meer om deze legendarische titel te missen, en als je nog steeds met vrienden losgaat in Grand Theft Auto Online, dan kun je ook overwegen om deze betere editie aan te schaffen.

Het is nog even afwachten hoe soepel de lancering van GTA Online is, maar voor de rest heeft Rockstar op zo'n beetje alle vlakken een betere versie van Grand Theft Auto V gemaakt, en dat is in 2014 nog steeds beter dan bijna alle andere games die nu op de markt zijn.